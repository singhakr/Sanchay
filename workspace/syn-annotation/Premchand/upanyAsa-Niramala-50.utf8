<HTML><PRE>
                            50
सुबह कभी शाम, किसी-न-किसी स्कूल के हेडमास्टर से मिलते और मंसाराम को बोर्डिङ्ग
हाउस में दाखिल करने की चेष्टा करते; पर किसी स्कूल में जगह न थी | सभी जगहों से 
कोरा जवाब मिल गया | अब दो ही उपाय थे - या तो मंसाराम को अलग किराये के मकान में 
रख दिया जाय या किसी दूसरे स्कूल में भर्ती करा दिया जाय ! यह दोनों बातें आसान थीं
मुफस्सिल के स्कूलों में जगह अक्सर खाली रहती थीं ! लेकिन अब मुंशीजी का शंकित हृदय 
कुछ शान्त हो गया था | उस दिन से उन्होंने मंसाराम को कभी घर में जाते न देखा | 
यहाँ तक कि अब वह खेलने भी न जाता था | स्कूल जाने के पहले और आने के बाद, बराबर अप
ने कमरे में बैठा रहता | गर्मी के दिन थे, खुले हुए मैदान में भी देह से पसीने की 
धारें निकलती थीं; लेकिन मंसाराम अपने कमरे से बाहर न निकलता | उसका आत्माभिमान 
आवारापन के आक्षेप से मुक्त होने के लिए विकल हो रहा था | वह अपने आचरण से इस कलंक 
को मिटा देना चाहता था |
एक दिन मुंशीजी बैठे भोजन कर रहे थे, कि मंसाराम भी नहाकर खाने आया, मुंशीजी ने इधर
उसे महीनों से नंगे बदन न देखा था |आज उस पर निगाह पड़ी तो होश उड़ गये | हड्डियों 
का ढाँचा सामने खड़ा था | मुख पर अब भी ब्रह्मचर्य का तेज था; पर देह घुलकर काँटा 
हो गयी थी ? इतने दुर्बल क्यों हो ?
मंसाराम ने धोती ओढ़कर कहा - तबियत तो बिलकुल अच्छी है |
मुंशीजी- फिर इतने दुर्बल क्यों हो ? 
मंसाराम- दुर्बल तो नहीं हूँ | मैं इससे ज्यादा मोटा कब था ?
मुंशीजी - वाह, आधी देह भी नहीं रही और कहते हो, मैं दुर्बल नहीं हूँ ?
क्यों दीदी, यह ऐसा ही था ?
रुक्मिणी - आँगन में खड़ी तुलसी को जल चढ़ा रही थी, बोली -दुबला क्यों होगा, अब तो 
बहुत अच्छी तरह लालन-पालन हो रहा है | मैं गँवारिन थी, लड़कों को खिलाना-पिलाना 
नहीं जानती थी | खोमचा खिलाखिलाकर इनकी आदत बिगाड़े देती थी | अब तो एक पढ़ी-लिखी, 
गृहस्थी के कामों में चतुर औरत पान की तरह फेर रही है न ! दुबला हो उसका दुश्मन !
मुंशीजी - दीदी, तुम बड़ा अन्याय करती हो | तुमसे किसने कहा कि लड़कों को बिगाड़
रही हो | जो काम दूसरों के किये न हो सके, वह खुद करना चाहिये | यह नहीं कि घर से
कोई नाता न रखो | जो अभी खुद लड़की है, वह लड़कों की देख-रेख क्या करेगी ? यह 
तुम्हारा काम है |
रुक्मिणी - जब तक अपना समझती थी, करती थी | जब तुमने गैर समझ लिया, तो मुझे
क्या पड़ी है कि मैं तुम्हारे गले से चिपटूँ ? पूछो, कै दिन से दूध नहीं पिया ?
<a href="http://192.168.36.194/ltrc/Classical_Hindi_Literature/ISCII/premchand/upanyAsa/Nirmala/./49.isc"> PREVIOUS </a><a href="http://192.168.36.194/ltrc/Classical_Hindi_Literature/ISCII/premchand/upanyAsa/Nirmala/./51.isc"> NEXT </a>
</PRE></HTML>
