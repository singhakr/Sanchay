<HTML><PRE>
                      30
आखिर लड़कों को भी तो चाहिए | वे क्या समझेंगे कि हमारा भी कोई बाप था |
पंडित मोटेराम को लखनऊ से लौटे पन्द्रह दिन बीत चुके थे | लौटने के बाद दूरे ही दिन 
से वह वर की खोज में निकले थे | उन्होंने प्रण किया था कि में लखनऊ वालों को दिखा 
दूँगा कि संसार में तुम्ही अकेले नहीं हो, तुम्हारे ऐसे और भी कितने पड़े हुए हैं |
 कल्याणी रोज दिन गिना करती थी | आज उसने उन्हें पत्र लिखने का निश्चय किया 
ओर कलम-दावात लेकर बैठी ही थी कि पंडित मोटेराम ने पदार्पण किया |
कल्याणी - आइये, पंडित जी, मैं तो आपको खत लिखने जा रही थी, कब लौटे !
मोटे0 - लौटा तो प्रातःकाल ही था, पर इसी समय एक सेठ के यहाँ से निमन्त्रण आ गया |
कई दिन से तर माल न मिले थे | मैंने कहा कि लगे हाथ यह भी काम निपटाता चलूं
अभी उधर ही से लौटा आ रहा हूँ, कोई पाँच सौ ब्राह्मणों की पंगत थी|
कल्याणी - कुछ कार्य भी सिद्ध हुआ या रास्ता ही नापना पड़ा |
मोटे0- कार्य क्यों न सिद्ध होगा ? भला, यह भी कोई बात है ? पाँच जगह बातचीत कर आया 
हूँ | पाँचों की नकल लाया हूँ | उनमें से आप चाहे जिसे पसन्द करें | यह देखिए इस 
लड़के का बाप डाक के सीगे में 100) महीने का नौकर है | लड़का अभी कालेज में पढ़ रहा 
है | मगर नौकरी का भरोसा है, घर में कोई जायदाद नहीं | लड़का होनहार मालूम होता 
है | खानदान भी अच्छा है |2000) में बात तय हो जायगी | माँगते तो यह तीन हजार हैं|
कल्याणी - लड़के के कोई भाई हैं |
मोटे0 - नहीं, मगर तीन बहनें हैं और तीनों क्वाँरी | माता जीवित है| अच्छा अब
दूसरी नकल देखिये | यह लड़का रेल के सीगे में 50) महीना पाता है | माँ-बाप नहीं 
हैं | बहुत ही रूपवान्,सुशील और शरीर से खूब हृष्ट-पुष्ट, कसरती जवान है |मगर 
खानदान अच्छा नहीं, कोई कहता है, माँ नाइन थी; कोई कहता है, ठकुराइन थी |
बाप किसी रियासत में मुख्तार थे | घर पर थोड़ी सी जमींदारी है, मगर उस पर कई हजार 
का कर्ज है | वहाँ कुछ लेना-देना न पड़ेगा | उम्र कोई 20 साल होगी |
कल्याणी - खानदान में दाग न होता तो मन्जूर कर लेती | देखकर तो मक्खी नहीं निगली 
जाती |
मोटे0 - तीसरी नकल देखिए | एक जमींदार का लड़का है; कोई एक हजार सालाना नफा है | 
कुछ खेती बारी भी होती है | लड़का पढ़ा-लिखा तो थोड़ा ही है; पर
<a href="http://192.168.36.194/ltrc/Classical_Hindi_Literature/ISCII/premchand/upanyAsa/Nirmala/./29.isc"> PREVIOUS </a><a href="http://192.168.36.194/ltrc/Classical_Hindi_Literature/ISCII/premchand/upanyAsa/Nirmala/./31.isc"> NEXT </a>
</PRE></HTML>
